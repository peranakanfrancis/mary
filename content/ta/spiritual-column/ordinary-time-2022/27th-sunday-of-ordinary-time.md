---
title: 'ஆண்டின் பொதுக்காலத்தின் 27-ம் ஞாயிறு (லூக்கா 17:5-10)'
linktitle: ஆண்டின் பொதுக்காலத்தின் 27-ம் ஞாயிறு
toc: true
type: docs
date: "2022-10-02T00:00:00+08:00"
draft:
menu:
  ordinary-time-2022:
    parent: Trinity Sunday
    weight: 18

# Prev/next pager order (if `docs_section_pager` enabled in `params.toml`)
weight: 2
---

{{< figure src="/img/spiritual-column/luke17-5-10.jpeg" >}}

## உலகிலே சிறந்த வல்லமை நம்பிக்கையே

### நற்செய்தி
5. சீஷர்கள் இயேசுவை நோக்கி, “இன்னும் மிகுந்த விசுவாசத்தை எங்களுக்கு வழங்குங்கள்” என்றார்கள்.
6. கர்த்தர், “உங்கள் விசுவாசம் ஒரு கடுகளவு பெரியதாக இருந்தால் இந்த முசுக்கட்டை மரத்தைப் பார்த்து, ‘நீ தானாகவே பெயர்ந்து கடலில் விழு’ என்று கூறினால் அந்த மரமானது உங்களுக்குக் கீழ்ப்படியும்.
7. “வயலில் வேலை செய்கிற ஊழியன் ஒருவன் உங்களில் ஒருவனுக்கு இருக்கிறான் என்று வைத்துக்கொள்வோம். அவன் நிலத்தை உழுது கொண்டோ, ஆடுகளை மேய்த்துக்கொண்டோ இருக்கிறான். அவன் வயலிலிருந்து வீட்டுக்கு வந்ததும் அவனிடம் நீங்கள் என்ன சொல்வீர்கள்? வந்து சாப்பிட உட்கார் என்பீர்களா?
8. இல்லை. நீங்கள் அந்த ஊழியனிடம், ‘நான் உண்பதற்கு ஏதேனும் தயார் செய். நான் சாப்பிட்டு முடிக்கும்வரை பரிமாறுவதற்கான ஆடைகளை அணிந்துகொள். பிறகு நீ சாப்பிடவும், பருகவும் செய்யலாம்’ என்பீர்கள்.
9. தன் வேலையைச் செய்வதற்காக அவனுக்கு விசேஷமாக நன்றி செலுத்த வேண்டியது இல்லை. அவனது எஜமானன் சொல்வதை மட்டும் அவன் செய்துகொண்டிருக்கிறான்.
10. அதுவே உங்களுக்கும் பொருந்தும். நீங்கள் செய்யும்படியாக கூறப்பட்ட காரியங்களை நீங்கள் செய்யும்போது நீங்கள், ‘எந்த விசேஷ நன்றியறிதலுக்கும் நாங்கள் தகுதியுடையவர்கள் அல்ல. நாங்கள் செய்யவேண்டிய வேலையையே செய்து முடித்தோம்’ என்று சொல்ல வேண்டும்” என்றார்.

### சிந்தனை
“திருத்தூதர்கள் ஆண்டவரிடம், "எங்கள் நம்பிக்கையை மிகுதியாக்கும்" என்று கேட்டார்கள். அதற்கு ஆண்டவர் கூறியது; "கடுகளவு நம்பிக்கை உங்களுக்கு இருந்தால் நீங்கள் இந்தக் காட்டு அத்தி மரத்தை நோக்கி, "நீ வேரோடே பெயர்ந்துபோய்க் கடலில் வேரூயன்றி நில்" எனக் கூறினால் அது உங்களுக்குக் கீழ்ப்படியும்.” (லூக்கா 17:5-6).

இந்த கூற்றானது, நம்பிக்கையுடன் ஒன்றை நினைத்தால் முடியாதது என நாம் நினைப்பது முடியும் என்று நிலைக்கு வரும் என்பதை உணர்த்துகிறது.

கடந்த ஐம்பது ஆண்டுகளுக்கு முன் சாத்தியமில்லை என நாம் கூறிய இன்ரைய அதிசயமிக்க தொலைத்தொடர்பு மற்றும் அறுவை சிகிச்சைகள் எவ்வளவு மாற்றங்களைக் கொணர்ந்துள்ளன என நாம் சிந்திக்க வேண்டும்.

நாம் ஒரு செயலை இதுவும் நிச்சயம் முடியாது என அணுகும் போது அது இயலாமலே போகும். அதையே நாம், இது நிச்சயம் முசியும் என நாம் அணுகும் போது அது உறுதியாய் சாத்தியமாகும். ஒவ்வொரு முறையும் ஒரு செயலை நாம் அணுகும் போது நாம் நினைத்துக் கொள்ள வேண்டியது என்னவென்றால், அச்செயலை நாம் தனியாக நிகழ்த்தவில்லை, மாறாக இறைவனோடும் அவர் தம் வல்லமையோடும் செயல்படுகிறோம் என்று.

“நீங்கள் கொண்டுள்ள நம்பிக்கையால் நானும், நான் கொண்டுள்ள நம்பிக்கையால் நீங்களும் ஒருவருக்கொருவர் ஊக்கமூட்டப் பெற வேண்டுமென விழைகிறேன்.” ( உரோமையர் 1:12 )“


இப்படிக்கு,
___அருட்பணி.அகஃத்தின் வோங்___
