---
title: 'லூக்கா எழுதிய நற்செய்தியிலிருந்து வாசகம் 21: 12-19'
subtitle: 'நஉங்கள் பொறுமையினால் உங்கள் ஆத்துமாக்களைக் காத்துக்கொள்ளுங்கள். - லூக்கா 21:19'
summary: 'நஉங்கள் பொறுமையினால் உங்கள் ஆத்துமாக்களைக் காத்துக்கொள்ளுங்கள். - லூக்கா 21:19'
authors:
- admin
tags: ["இயேசுவின் திட்டமிடல", "லூக்க"]
categories: [பைபிள் வசனம்]
date: "2021-11-24T00:00:00+08:00"
featured: false
draft: false

# Featured image
# To use, add an image named 'featured.jpg/png' to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: "Center"
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. 'projects = ["internal-project"]' references 'content/project/deep-learning/index.md'.
#   Otherwise, set 'projects = []'.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

{{< audio src="/audio/ta/luke21-12-19.mp3" >}}
{{< ga-tag href=/audio/ta/luke21-12-19.mp3 ga1=Audio-Player ga2=Play ga3=Gospel Tamil="Luke21:12-19" >}}

###  நற்செய்தி வாசகம்..
> அக்காலத்தில் இயேசு தம் சீடர்களுக்குக் கூறியது: அனைத்தும் நடந்தேறுமுன் அவர்கள் உங்களைப் பிடித்துத் துன்புறுத்துவார்கள்; தொழுகைக் கூடங்களுக்குக் கொண்டு செல்வார்கள்; சிறையில் அடைப்பார்கள்; என் பெயரின் பொருட்டு அரசரிடமும் ஆளுநரிடமும் இழுத்துச் செல்வார்கள். எனக்குச் சான்று பகர இவை உங்களுக்கு வாய்ப்பளிக்கும். அப்போது என்ன பதில் அளிப்பது என முன்னதாகவே நீங்கள் கவலைப்பட வேண்டாம். இதை உங்கள் மனத்தில் வைத்துக்கொள்ளுங்கள். ஏனெனில் நானே உங்களுக்கு நாவன்மையையும் ஞானத்தையும் கொடுப்பேன்; உங்கள் எதிரிகள் எவராலும் உங்களை எதிர்த்து நிற்கவும் எதிர்த்துப் பேசவும் முடியாது. ஆனால் உங்கள் பெற்றோரும் சகோதரர் சகோதரிகளும் உறவினர்களும் நண்பர்களும் உங்களைக் காட்டிக்கொடுப்பார்கள்; உங்களுள் சிலரைக் கொல்வார்கள். என் பெயரின் பொருட்டு எல்லாரும் உங்களை வெறுப்பார்கள். இருப்பினும் உங்கள் தலைமுடி ஒன்றுகூட விழவே விழாது. நீங்கள் மன உறுதியோடு இருந்து உங்கள் வாழ்வைக் காத்துக்கொள்ளுங்கள்.'' இது கிறிஸ்து வழங்கும் நற்செய்தி.

### இயேசுவின் சமூக நீதியும், சமூக அக்கறையும்
தொடக்ககால கிறிஸ்தவர்களை கொடுங்கோல் மன்னன் நீரோ, கடுமையாக வதைத்தான். கொடுமைப்படுத்தினான். அவர்களை தீப்பந்தங்களாக அரண்மனையில் எரியவிட்டான். இவ்வளவு சித்திவதைக்கு நடுவிலும் இயேசுவை பற்றிப்பிடிக்க கிறிஸ்தவர்களைத் தூண்டியது அவர்களின் விசுவாசம். தங்களை அடித்தாலும், உதைத்தாலும், சிலுவையில் அறைந்தாலும், ஈட்டியால் குத்தினாலும், பொறுமையோடு அனைத்தையும் ஏற்றுக்கொள்ள திருத்தூதர்களைத்தூண்டியது இந்த விசுவாசம். தனது மகளைக்கொன்ற கொலைகாரனை தனது மகனாக ஏற்றது மட்டுமல்லாமல், அவன் விடுதலைபெற முயற்சி எடுத்த அருட்சகோதரி. இராணி மேரியின் குடும்பத்திற்கு உந்துசக்தியாக இருந்தது, அவர்கள் இயேசுவில் கொண்டிருந்த விசுவாசம்.

விசுவாசம் என்றால் என்ன? அபகூக்கு 2: 3 ”குறித்தகாலத்தில் நிறைவேறும் என்று எதிர்பார்க்கின்ற காட்சி ஒருக்காலும் பொய்க்காது. அது காலந்தாழ்த்தி வருவதாகக்கூறினாலும், எதிர்பார்த்துக் காத்திரு” என்று சொல்கிறது. இங்கே “காத்திரு” என்கிற வார்த்தைக்கு அழுத்தம் கொடுக்கப்படுகிறது. விசுவாசம் என்பது காத்திருத்தல். எப்படிக் காத்திருக்க வேண்டுமாம்? எபிரேயர் 11: 1 ல் சொல்லப்படுவது போல, ”எதிர்நோக்கி இருப்பவை கிடைக்கும் என்ற உறுதியோடு” காத்திருக்க வேண்டுமாம். எப்படிப்பட்ட மனநிலையோடு காத்திருக்க வேண்டுமாம்? எபிரேயர் 6: 14 ல் சொல்லப்படுவது போல, விசுவாசத்தின் தந்தை ஆபிரகாமைப்போல ”பொறுமையோடு” காத்திருக்க வேண்டுமாம். ஆக, விசுவாசம் என்பது, ”உறுதியோடு பொறுமையாக காத்திருத்தல்” ஆகும்.விவிலியம் முழுமையும் உறுதியோடு பொறுமையாக காத்திருந்தவர்கள் தான் விசுவாசத்திற்கு மாதிரியாகக் காண்பிக்கப்படுகிறார்கள். அதிலும் சிறப்பாக துன்பநேரங்களில் உறுதியோடு பொறுமையாக காத்து இருந்தவர்கள் தான் சிறந்த விசுவாச வீரர்கள். ஆபிரகாம், நோவா, யோசேப்பு, அன்னை மரியாள் விசுவாசத்திற்கு சிறந்த உதாரணங்கள்.

உறுதியோடு பொறுமையாக காத்திருந்து விசுவாசத்தை காத்துக்கொள்ள ஆண்டவர் அழைப்புவிடுக்கின்றார். இறுதிவரை விசுவாசத்திலே நிலைத்திருக்கிறவர்கள் தான் பேறுபெற்றவர் ஆவர். எனவே, நாமும் அத்தகைய விசுவாசத்தில் வார்த்தெடுக்கப்பட முயற்சி எடுப்போம்.
