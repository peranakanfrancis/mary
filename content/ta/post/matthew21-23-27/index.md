---
title: 'மத்தேயு எழுதிய நற்செய்தியிலிருந்து வாசகம் 21: 23-27'
subtitle: '23 - அவர் தேவாலயத்தில் வந்து, உபதேசம்பண்ணுகையில், பிரதான ஆசாரியரும் ஜனத்தின் மூப்பரும் அவரிடத்தில் வந்து: நீர் எந்த அதிகாரத்தினால் இவைகளைச் செய்கிறீர்? இந்த அதிகாரத்தை உமக்குக் கொடுத்தவர் யார்? என்று கேட்டார்கள்.'
summary: '23 - அவர் தேவாலயத்தில் வந்து, உபதேசம்பண்ணுகையில், பிரதான ஆசாரியரும் ஜனத்தின் மூப்பரும் அவரிடத்தில் வந்து: நீர் எந்த அதிகாரத்தினால் இவைகளைச் செய்கிறீர்? இந்த அதிகாரத்தை உமக்குக் கொடுத்தவர் யார்? என்று கேட்டார்கள்.'
authors:
- admin
tags: ["வர்ணனை", "மத்தேயு"]
categories: [பைபிள் வசனம்]
date: "2021-12-13T00:00:00+08:00"
featured: false
draft: false

# Featured image
# To use, add an image named `featured.jpg/png` to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: "Center"
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

{{< audio src="/audio/ta/matthew17-10-13.mp3" >}}

### Gospel
> அவர் தேவாலயத்தில் வந்து, உபதேசம்பண்ணுகையில், பிரதான ஆசாரியரும் ஜனத்தின் மூப்பரும் அவரிடத்தில் வந்து: நீர் எந்த அதிகாரத்தினால் இவைகளைச் செய்கிறீர்? இந்த அதிகாரத்தை உமக்குக் கொடுத்தவர் யார்? என்று கேட்டார்கள். இயேசு அவர்களுக்கு பிரதியுத்தரமாக: நானும் உங்களிடத்தில் ஒரு காரியத்தைக் கேட்கிறேன், அதை எனக்குச் சொல்லுவீர்களானால், நானும் இன்ன அதிகாரத்தினாலே இவைகளைச் செய்கிறேன் என்று உங்களுக்குச் சொல்லுவேன். யோவான் கொடுத்த ஸ்நானம் தேவனால் உண்டாயிற்றோ? மனுஷரால் உண்டாயிற்றோ? யாரால் உண்டாயிற்று? என்று கேட்டார். அதற்கு அவர்கள்: தேவனால் உண்டாயிற்று என்று சொல்வோமானால், பின்னை ஏன் அவனை விசுவாசிக்கவில்லை என்று நம்மைக் கேட்பார்; மனுஷரால் உண்டாயிற்றென்று சொல்வோமானால், ஜனங்களுக்குப் பயப்படுகிறோம், எல்லாரும் யோவானைத் தீர்க்கத்தரிசி என்று எண்ணுகிறார்களே என்று, தங்களுக்குள்ளே ஆலோசனைபண்ணி, இயேசுவுக்குப் பிரதியுத்தரமாக: எங்களுக்குத் தெரியாது என்றார்கள். அப்பொழுது, அவர்: நானும் இன்ன அதிகாரத்தினாலே இவைகளைச் செய்கிறேனென்று உங்களுக்குச் சொல்லேன் என்றார்.

### Reflection
தலைமைச்சங்கம் என்பது யூதர்களின் சமயம் சார்ந்ததாக இருந்தாலும், அவர்களின் வாழ்வில் முக்கிய இடம் பெற்றிருந்தது. அதற்கென்று பல அதிகாரங்கள் வழங்கப்பட்டிருந்தது. அதற்கென்று பொறுப்புகளும் இருந்தன. குறிப்பாக, யார் உண்மையான இறைவாக்கினர்? யார் போலியான இறைவாக்கினர்? என்று பகுத்து ஆராய்ந்து பார்க்கக்கூடிய பொறுப்பு தலைமைச்சங்கத்திற்கு இருந்தது.

திருமுழுக்கு யோவான் விண்ணிலிருந்து வந்தவர் என்பது அவர்களுக்குத் தெரியும். அவருடைய நற்செய்திப்பணி, துணிவு, புதுமை செய்யும் ஆற்றல் போன்றவை, அவரை தனித்துவமிக்க இறைவாக்கினராக, மக்களுக்கு அடையாளம் காட்டியது. சாதாரண மக்களே, அவரை இறைவாக்கினராக ஏற்றுக்கொண்டால், புரிந்துகொண்டால், தலைமைச்சங்கத்தில் இருக்கிறவர்களுக்கு நிச்சயமாகப் புரிந்திருக்கும். ஆனாலும், உண்மையை ஏற்றுக்கொள்ளவோ, உரைக்கவோ வக்கற்றவர்களாக அவர்கள் இருந்தனர். இதுபோன்ற கோழைத்தனம் கண்டிக்கத்தக்கது. தவறை தவறு என்று சொல்வதும், உண்மையை உரைக்கச்சொல்வதும் தான், மனிதனின் மாண்பு. அந்த மாண்பையே இழந்தவர்களாக, இங்கு சுட்டிக்காட்டப்படக்கூடிய தலைமைச்சங்க உறுப்பினர்கள் இருக்கிறார்கள். இப்படிப்பட்டவர்களை என்னவென்று சொல்வது? தூங்குகிறவர்களை எழுப்பலாம். தூங்குகிறவர்களைப்போல நடிக்கிறவர்களை என்ன செய்தாலும் எழுப்ப முடியாது.

நமது வாழ்விலும், சுயநலத்திற்காக, நமது பதவி, அதிகாரம், புகழைக் காப்பாற்றிக்கொள்வதற்காக பலவேளைகளில் உண்மையை உரைக்காது இருந்திருக்கிறோம். பொய்மைக்கு உடந்தையாக இருந்திருக்கிறோம். அதை தவறான தருணங்களாக உணர்வோம். உண்மைக்கு உறுதியாக குரல் கொடுப்போம்.
