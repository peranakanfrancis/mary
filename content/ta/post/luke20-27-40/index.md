---
title: 'லூக்கா எழுதிய நற்செய்தியிலிருந்து வாசகம் 20: 27-40'
subtitle: 'அவர் மரித்தோரின் தேவனாயிராமல், ஜீவனுள்ளோரின் தேவனாயிருக்கிறார், எல்லாரும் அவருக்குப் பிழைத்திருக்கிறார்களே என்றார். - லூக்கா 20:38'
summary: 'அவர் மரித்தோரின் தேவனாயிராமல், ஜீவனுள்ளோரின் தேவனாயிருக்கிறார், எல்லாரும் அவருக்குப் பிழைத்திருக்கிறார்களே என்றார். - லூக்கா 20:38'
authors:
- admin
tags: ["இயேசுவின் திட்டமிடல", "லூக்க"]
categories: [பைபிள் வசனம்]
date: "2021-11-20T00:00:00+08:00"
featured: false
draft: false

# Featured image
# To use, add an image named 'featured.jpg/png' to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: "Center"
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. 'projects = ["internal-project"]' references 'content/project/deep-learning/index.md'.
#   Otherwise, set 'projects = []'.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

{{< audio src="/audio/ta/luke20-27-40.mp3" >}}
{{< ga-tag href=/audio/ta/luke20-27-40.mp3 ga1=Audio-Player ga2=Play ga3=Gospel Tamil="Luke20:27-40" >}}

###  நற்செய்தி வாசகம்..
> அக்காலத்தில் உயிர்த்தெழுதலை மறுக்கும் சில சதுசேயர் இயேசுவை அணுகி, ''போதகரே, மணமான ஒருவர் மகப்பேறின்றி இறந்துபோனால் அவர் மனைவியைக் கொழுந்தனே மனைவியாக ஏற்றுக்கொண்டு தம் சகோதரருக்கு வழிமரபு உருவாக்க வேண்டும் என்று மோசே எழுதிவைத்துள்ளார். இங்குச் சகோதரர் எழுவர் இருந்தனர். மூத்தவர் ஒரு பெண்ணை மணந்து மகப்பேறின்றி இறந்தார். இரண்டாம், மூன்றாம் சகோதரர்களும் அவரை மணந்தனர். இவ்வாறே எழுவரும் மகப்பேறின்றி இறந்தனர்; கடைசியாக அப்பெண்ணும் இறந்தார். அப்படியானால் உயிர்த்தெழும்போது அவர் அவர்களுள் யாருக்கு மனைவி ஆவார்? ஏனெனில் எழுவரும் அவரை மனைவியாகக் கொண்டிருந்தனரே?'' என்று கேட்டனர். அதற்கு இயேசு அவர்களிடம், ''இக்கால வாழ்வில் மக்கள் திருமணம் செய்து கொள்கின்றனர். ஆனால் வருங்கால வாழ்வைப் பெறத் தகுதி பெற்ற யாரும் இறந்து உயிர்த்தெழும்போது திருமணம் செய்து கொள்வதில்லை. இனி அவர்கள் சாகமுடியாது; அவர்கள் வானதூதரைப் போல் இருப்பார்கள். உயிர்த்தெழுந்த மக்களாய் இருப்பதால் அவர்கள் கடவுளின் மக்களே. இறந்தோர் உயிருடன் எழுப்பப்படுவதைப் பற்றி மோசே முட்புதர் பற்றிய பகுதியில் எடுத்துக் கூறியிருக்கிறாரே, அங்கு அவர் ஆண்டவரை, `ஆபிரகாமின் கடவுள், ஈசாக்கின் கடவுள், யாக்கோபின் கடவுள்' என்று கூறியிருக்கிறார். அவர் இறந்தோரின் கடவுள் அல்ல; மாறாக வாழ்வோரின் கடவுள். ஏனெனில் அவரைப் பொறுத்தமட்டில் அனைவரும் உயிருள்ளவர்களே'' என்றார். மறைநூல் அறிஞருள் சிலர் அவரைப் பார்த்து, ''போதகரே, நன்றாகச் சொன்னீர்'' என்றனர். அதன்பின் அவர்கள் அவரிடம் எதையும் கேட்கத் துணியவில்லை. இது கிறிஸ்து வழங்கும் நற்செய்தி.

### இயேசுவின் சமூக நீதியும், சமூக அக்கறையும்
சதுசேயர்கள் பலவற்றை யூத மதத்திற்கு பங்களிப்பு செய்திருக்கிறார்கள். ஆனால், அவர்கள் அறியப்படுவது உயிர்த்தெழுதலை வைத்துதான். உயிர்த்தெழுதலில் நம்பிக்கை இல்லாமை தான், சதுசேயர்களின் அடையாளமாக இருந்தது. சதுசேயர்களும் யூத மதத்தின் ஒரு பிரிவினர் தான். ஆனால், பரிசேயர்கள் அவர்களை அப்படி ஏற்றுக்கொள்ளவில்லை. ஏனென்றால், அவர்கள் உயிர்த்தெழுதலை நம்பியவர்கள். அதற்கு காரணமும் இல்லாமல் இல்லை. பரிசேயர்கள் விவிலியத்தை கடவுளின் வார்த்தையாகவே முழுமையாக நம்பியதால், உயிர்த்தெழுதல் உண்டு என்றே நம்பினர்.

லூக்கா நற்செய்தியாளர் இயேசு வழியாக இந்த உவமையைச் சொல்வதற்கு காரணம் இல்லாமல் இல்லை. யூதர்கள் உரோமையர்களுக்கு எதிராக கிளர்ந்தெழுந்தபோது கி.பி முதல் நூற்றாண்டிலும், எருசலேமையும், அதன் ஆலயத்தையும் அழித்தபோது, ஆயிரக்கணக்கான யூதர்கள் கணக்கின்றி கொல்லப்பட்டனர். உரோமையர்களின் கொலைவெறித்தாக்குதலில் இறந்தவர்கள் கடவுளின் வாக்குறுதிப்படி உயிர்த்தெழுவார்கள் என்கிற நம்பிக்கையை நற்செய்தியாளர் அந்த மக்களுக்கு விதைக்கிறார். இது அவர்களுக்கு மட்டுமல்ல, அவர்களைக் கொன்றழித்து விட்டோம் என்று கொக்கரித்துக்கொண்டிருந்த உரோமையர்களுக்கும் சவுக்கடி கொடுக்கும்விதமாக எழுதப்படுகிறது. கடவுள் தன் மக்களுக்கு வாக்களித்த நிலையான வாழ்விற்குத்தான் அவர்கள் சென்றிருக்கிறார்களே தவிர, உரோமையர்களின் ஆணவத்திற்கு அவர்கள் பலியாகவில்லை என்பதை, அவர் எடுத்துரைக்கிறார்.

கடவுளின் ஆட்சி முடிவுறாதது. உண்மைக்காக, நீதிக்காக இன்று பலரை வெறிகொண்டு தாக்கி, அழித்துவிட்டதாகக் கேலி செய்யும் கயவர்களுக்கு, இறைவன் கொடுக்கும் தீர்ப்பு நாள் உண்டு என்பதையும், அவர்களின் கொடூரங்களுக்கு, அவர்கள் பதில் சொல்லியே ஆக வேண்டும் என்பதையும், இந்த பகுதி சொல்கிறது என்பதைக்காட்டிலும், நல்லோர் நிச்சயமாக கடவுளின் அரசில் நுழைவார்கள் என்பதுதான், நாம் கற்றுக்கொள்ளக்கூடிய பாடமாக நமக்குத்தரப்படுகிறது. அதனை உணர்ந்து அதற்கேற்ப நமது வாழ்வை அமைத்துக்கொள்வோம்.
