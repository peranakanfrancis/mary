---
title: 'லூக்கா எழுதிய நற்செய்தியிலிருந்து வாசகம் 13: 22-30'
subtitle: 'பொதுக்காலம், வாரம் 30 புதன்'
summary: 'பொதுக்காலம், வாரம் 30 புதன்'
authors:
- admin
tags: ["இயேசுவின் திட்டமிடல", "Luke"]
categories: [பைபிள் வசனம்]
date: "2021-10-27T00:00:00+08:00"
featured: false
draft: false

# Featured image
# To use, add an image named `featured.jpg/png` to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: "Center"
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

{{< audio src="/audio/ta/luke13-22-30.mp3" >}}

###  நற்செய்தி வாசகம்..
> அக்காலத்தில் இயேசு நகர்கள், ஊர்கள் தோறும் கற்பித்துக்கொண்டே எருசலேம் நோக்கிப் பயணம் செய்தார். அப்பொழுது ஒருவர் அவரிடம், ``ஆண்டவரே, மீட்புப் பெறுவோர் சிலர் மட்டும்தானா?'' என்று கேட்டார். அதற்கு அவர் அவர்களிடம் கூறியது: ``இடுக்கமான வாயில் வழியாக நுழைய வருந்தி முயலுங்கள். ஏனெனில் பலர் உள்ளே செல்ல முயன்றும் இயலாமற்போகும். `வீட்டு உரிமையாளரே, எழுந்து கதவைத் திறந்துவிடும்' என்று கேட்பீர்கள். அவரோ, `நீங்கள் எங்கிருந்து வந்தவர்கள் என எனக்குத் தெரியாது' எனப் பதில் கூறுவார். அப்பொழுது நீங்கள், `நாங்கள் உம்மோடு உணவு உண்டோம், குடித்தோம். நீர் எங்கள் வீதிகளில் கற்பித்தீரே' என்று சொல்வீர்கள். ஆனாலும் அவர், `நீங்கள் எவ்விடத்தாரோ எனக்குத் தெரியாது. தீங்கு செய்வோரே, அனைவரும் என்னை விட்டு அகன்று போங்கள்' என உங்களிடம் சொல்வார். ஆபிரகாமும் ஈசாக்கும் யாக்கோபும் இறைவாக்கினர் யாவரும் இறையாட்சிக்கு உட்பட்டிருப்பதையும் நீங்கள் புறம்பே தள்ளப்பட்டிருப்பதையும் பார்க்கும்போது அழுது அங்கலாய்ப்பீர்கள். இறையாட்சியின்போது கிழக்கிலும் மேற்கிலும் வடக்கிலும் தெற்கிலும் இருந்து மக்கள் வந்து பந்தியில் அமர்வார்கள். ஆம், கடைசியானோர் முதன்மையாவர்; முதன்மையானோர் கடைசியாவர்.'' இது கிறிஸ்து வழங்கும் நற்செய்தி.

### இயேசுவை எதிர்கொள்ளும் வாழ்வு
**உள்ளத்தில் இயேசு!!!**

இந்த கேள்வியை இயேசுவிடத்திலே கேட்டவர் நிச்சயம் யூதர்களுக்கு மட்டும்தான் மீட்பு உண்டு என்ற எண்ணத்தின் அடிப்படையில், நம்பிக்கையின் அடிப்படையில் கேட்டிருக்க வேண்டும். புறவினத்தார் அனைவரும் கடவுளின் மீட்புத்திட்டத்திலிருந்து வெளியே அனுப்பப்படுவர் என்ற அடிப்படையில் இந்த கேள்வி கேட்கப்படுகிறது. ஆனால், இயேசுவின் பதில் அவர் எதிர்பார்க்காத ஒன்றாக இருக்கிறது. அவருக்கு அதிர்ச்சியைத் தருவதாக இருக்கிறது.

பொதுவாக மக்கள் மனதில், “நான் இயேசுவை ஏற்றுக்கொள்கிறேன்” என்று சொன்னாலே, நாம் சாதித்து விட்டோம், மீட்பு பெற்றுவிட்டோம் என்று நினைக்கிறோம். ஆனால், அது தவறு. கிறிஸ்தவ வாழ்வில் நாம் நிச்சயம் முடிவை அடைய முடியாது. அது ஒரு நீண்ட பயணம். சவாலான பயணம். நாம் பயணிக்கும் பாதையில் சந்திக்கும் சவால்கள் ஏராளம். இந்த பயணத்தில் நாம் நின்றுவிட்டால் பின்னோக்கிச்செல்கிறோம் என்பதாக அர்த்தமாகிவிடும். ஒவ்வொருநாளும் நாம் முன்னேறிச்செல்ல வேண்டும். தடைகளைப்பார்த்து தயங்காமல், துணிந்து முன்னேற வேண்டும். நமது மீட்பிற்கு நாம் ஒவ்வொருவருமே கடினமாக உழைக்க வேண்டும். அடுத்தவர் உழைப்பில் நாம் மீட்பைப்பெற்று விடலாம் என்று நினைத்தால், அது நிச்சயம் தோல்வியில்தான் முடியும்.

இயேசுவை உதட்டளவில் நாம் ஏற்றுக்கொண்டாலும், நமது வாழ்வு நாம் இன்னும் இயேசுவை அறிந்து கொள்ளவில்லை என்பதையும், உள்ளத்தளவில் ஏற்றுக்கொள்ளவில்லை என்பதையும் காட்டுகிறது. இயேசுவை அறிந்திருந்தால், அனுபவித்திருந்தால் நமது வாழ்வு முழுமையான மாற்றத்தை நிச்சயம் பெற்றிருக்கும். இயேசுவை உள்ளத்தளவில் ஏற்றுக்கொள்ள தொடர்ந்து உழைப்போம்.
