---
title: 'ஆண்டவரின் திருக்காட்சிப் பெருவிழா'
subtitle: 'கீழ்த்திசையிலிருந்து விருந்தினர்களின் வருகை (மத்தேயு 2:1-12)'
summary: 'கீழ்த்திசையிலிருந்து விருந்தினர்களின் வருகை (மத்தேயு 2:1-12)'
authors:
- admin
tags: ["மத்தேயு"]
categories: ["Bible Reflection"]
date: "2023-01-08T00:00:00+08:00"
featured: false
draft: false

# Featured image
# To use, add an image named `featured.jpg/png` to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: "Top"
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

### :love_letter: நற்செய்தி
> ஏரோது ராஜாவின் நாட்களில் யூதேயாவிலுள்ள பெத்லகேமிலே இயேசு பிறந்தபொழுது, கிழக்கிலிருந்து சாஸ்திரிகள் எருசலேமுக்கு வந்து, யூதருக்கு ராஜாவாகப் பிறந்திருக்கிறவர் எங்கே? கிழக்கிலே அவருடைய நட்சத்திரத்தைக் கண்டு, அவரைப் பணிந்து கொள்ள வந்தோம் என்றார்கள். ஏரோதுராஜா அதைக் கேட்டபொழுது, அவனும் அவனோடுகூட எருசலேம் நகரத்தார் அனைவரும் கலங்கினார்கள். அவன் பிரதான ஆசாரியர் ஜனத்தின் வேதபாரகர் எல்லாரையும் கூடி வரச்செய்து: கிறிஸ்துவானவர் எங்கே பிறப்பார் என்று அவர்களிடத்தில் விசாரித்தான். அதற்கு அவர்கள்: யூதேயாவிலுள்ள பெத்லகேமிலே பிறப்பார்; அதேனென்றால்: யூதேயா தேசத்திலுள்ள பெத்லகேமே, யூதாவின் பிரபுக்களில் நீ சிறியதல்ல; என் ஜனமாகிய இஸ்ரவேலை ஆளும் பிரபு உன்னிடத்தில் இருந்து புறப்படுவார் என்று, தீர்க்கதரிசியினால் எழுதப்பட்டிருக்கிறது என்றார்கள். அப்பொழுது ஏரோது, சாஸ்திரிகளை ரகசியமாய் அழைத்து, நட்சத்திரம் காணப்பட்ட காலத்தைக் குறித்து அவர்களிடத்தில் திட்டமாய் விசாரித்து: நீங்கள் போய், பிள்ளையைக்குறித்துத் திட்டமாய் விசாரியுங்கள்; நீங்கள் அதைக் கண்டபின்பு, நானும் வந்து அதைப் பணிந்து கொள்ளும்படி எனக்கு அறிவியுங்கள் என்று சொல்லி, அவர்களைப் பெத்லகேமுக்கு அனுப்பினான். ராஜா சொன்னதை அவர்கள் கேட்டுப் போகையில், இதோ, அவர்கள் கிழக்கிலே கண்ட நட்சத்திரம் பிள்ளை இருந்த ஸ்தலத்திற்குமேல் வந்து நிற்கும்வரைக்கும் அவர்களுக்குமுன் சென்றது. அவர்கள் அந்த நட்சத்திரத்தை கண்ட போது, மிகுந்த ஆனந்த சந்தோஷமடைந்தார்கள். அவர்கள் அந்த வீட்டுக்குள் பிரவேசித்து, பிள்ளையையும் அதின் தாயாகிய மரியாளையும் கண்டு, சாஷ்டாங்கமாய் விழுந்து அதைப் பணிந்துகொண்டு, தங்கள் பொக்கிஷங்களைத் திறந்து, பொன்னையும் தூபவர்க்கத்தையும் வெள்ளைப்போளத்தையும் அதற்குக் காணிக்கையாக வைத்தார்கள். பின்பு, அவர்கள் ஏரோதினிடத்திற்குத் திரும்பிப் போகவேண்டாம் என்று சொப்பனத்தில் தேவனால் எச்சரிக்கப்பட்டு, வேறு வழியாய்த் தங்கள் தேசத்திற்குத் திரும்பிப்போனார்கள்.

### :speech_balloon: சிந்தனை
“வீட்டிற்குள் அவர்கள் போய்க் குழந்தையை அதன் தாய் மரியா வைத்திருப்பதைக் கண்டார்கள்; நெடுஞ்சாண்கிடையாய் விழுந்து குழந்தையை வணங்கினார்கள்.” (மத்தேயு 2:11).

கிழக்கிலிருந்து அந்த ஞானிகளை அந்த விண்மீன் வழி நடத்தி வந்தது. “இதோ! முன்பு எழுந்த விண்மீன் தோன்றிக் குழந்தை இருந்த இடத்திற்கு மேல் வந்து நிற்கும்வரை அவர்களுக்கு முன்னே சென்று கொண்டிருந்தது.”  (மத்தேயு 2:9) பிறகு அவர்களின் பார்வையிலிருந்து அவ்விண்மீன் மறைந்தது. இயேசுவை கண்டதும், அஞ்ஞானிகளுக்கு அவ்விண்மீன் இனி தேவையில்லை. இந்நொடி முதல், இயேசுவும் இடையர்களும் அஞ்ஞானிகளுக்கு வழிகாட்டியாயிருப்பர். 

ஆகவே, இயேசுவோடும் இடையர்களோடும் நம்மை வழிநடத்தி செல்லவிருப்பதால், இனி நமக்கு குறுச் சொல்பவர்களோ, சகுனம் வான வித்தை பார்ப்பவர்களோ, அல்லது கை ரேகை பார்த்து நடக்கவிருப்பதை சொல்பவர்களோ தேவையில்லை. கடவுளே நமது வரும் காலத்தை தெரிவிக்கும் ஒரே ஆற்றல். அவரே நம்மை வழிநடத்தி, நமக்கு எதிர் கொண்டு வரும் கவலை மற்ரும் துன்பத்திலிருந்து நம்மை விடுவித்து நம்மை முன்னின்று வழிநடத்தவுள்ளார்.   “இதோ, என் உள்ளங்கைகளில் உன்னை நான் பொறித்து வைத்துள்ளேன்.” (எசாயா 49:16).

“வீட்டிற்குள் அவர்கள் போய்க் குழந்தையை அதன் தாய் மரியா வைத்திருப்பதைக் கண்டார்கள்; நெடுஞ்சாண்கிடையாய் விழுந்து குழந்தையை வணங்கினார்கள்.” (மத்தேயு 2:11).


அதிரடியாக, நாம் “அதன் தாய் மரியா”  மட்டுமே அந்த ஆராதனையின் பகுதியில் காண்கிறோம். தூய யோசேப்பை பற்றிய குறிப்பைக் காணவில்லை. 

கிழக்கிலிருந்து வந்த ஞானிகள், வெளிநாட்டு பிரமுகர்களாக உள்ளவர்கள். “புதிதாக பிறந்த யூதர்களின் அரசரை” காண வந்தவர்கள். (மத்தேயு 2:3).

“அவரின் தாய் மரியா” (மத்தேயு 2:11) அவரின் அருகில் உள்ளார். அவர் அருகில் அவரின் அரச அன்னையாக, அரசரின் தாயாக உள்ளார். 

அரச அன்னையாக, அரசரின் தாயாக, இருப்பது தாவீதின் அரச மரபிலும் அவரின் அரச ஆட்சியிலும் முக்கிய பதவியாக விளங்கியது. அரசருக்கு அதி முக்கிய ஆலோசகராகவும் திகழ்பவர். மக்களுக்காக அரசரிடம் பேசுபவர்.  "அரசர் சாலமோன் உம் சொல்லைத் தட்டமாட்டார். அவரிடம் சொல்லும்" என்றான்.” (1 அரசர் 2:17).

“பத்சேபா அதோனியாவுக்காக அரசர் சாலமோனிடம் பரிந்து பேசும் படி போனார். அப்போது அரசர் எழுந்து அவரை எதிர்கொண்டு வந்து வணங்கியபின், தம் அரியணையில் அமர்ந்து கொண்டார். அரசரின் தாய்க்கு அவரது வலப்புறத்தில் ஓர் இருக்கை போடப்பட்டது. அவரும் அதில் அமர்ந்தார். அப்போது அவர், "நான் உன்னிடம் கேட்க விரும்பும் சிறு வேண்டுகோள் ஒன்று உண்டு. அதை நீ மறுக்கக்கூடாது" என்றார். அதற்கு அரசர், "கேளுங்கள் அம்மா! நான் மறுக்கமாட்டேன்" என்றார்.”
(1 அரசர் 2:19-20).

அதே போன்று, திருஅவையிலும், கடவுளின் அரசிலும், அரசர் இயேசு கிறித்துவின் தாய், அரச அன்னை நமக்காக தமது மகனிடம் பரிந்துரைக்கிறார். “திருமண விழாவில் திராட்சை இரசம் தீர்ந்து போகவே இயேசுவின் தாய் அவரை நோக்கி, "திராட்சை இரசம் தீர்ந்துவிட்டது" என்றார்.” (யோவான் 2:3).

“வீட்டிற்குள் அவர்கள் போய்க் குழந்தையை அதன் தாய் மரியா வைத்திருப்பதைக் கண்டார்கள்; நெடுஞ்சாண்கிடையாய் விழுந்து குழந்தையை வணங்கினார்கள்; தங்கள் பேழைகளைத் திறந்து பொன்னும் சாம்பிராணியும் வெள்ளைப் போளமும் காணிக்கையாகக் கொடுத்தார்கள்.” ( மத்தேயு 2:11 )

இயேசு நற்கருணையில் சந்திகுக்கும் பொழுது, இன்றைக்கும் நாம் அளிக்க வேண்டிய பதில் முறை இதுவேயாம். மனித உடலின் கண்கள் வழியாக நாம் காணும் பொழுது அது நமக்கு வெறும் அப்பமாக மட்டுமே திகழும்... மாறாக நம்பிக்கை கண் கொண்டு காணும் பொழுது, அது இறை இயேசுவின் உடலாகவும் இரத்தமாகவும் வெளிப்படும். 

நாம் அந்த ஞானிகளைப் போல, நற்கருணையில் அவரின் வெளிப்பாட்டைக் காணும் பொழுது, மாபெரும் வணக்கத்துடன் முழந்தாள் படியிட்டு வணங்குவோம்... 

நாமும் அவருக்கு காணிக்கைகள் கொண்டு வருமோம். நமது இதயத்திலிருந்து புகழ்ச்சியும் நன்றியறிதலையும் கொண்து வந்து அளிப்போம்.
எப்பொழுதுமே, செபிக்க துவங்கும் பொழுது, புகழ்ச்சி மற்றும் ஆராதனையுடன் தொடங்குவோம். கடவுளை, படைப்பாளராகவும் மீட்பராகவும் அறிவித்திட. நமது வரும் காலத்தின் மீது ஒரே தனி ஆற்றல் கொண்டவராய்... நமது வாழ்வுக்காவும் நமது இறைவன் அளித்த அனைத்து நம்மைக்காகவும் நன்றி கூறுவோம்... 

“எதைப்பற்றியும் கவலைப்பட வேண்டாம். ஆனால் நன்றியோடு கூடிய இறை வேண்டல், மன்றாட்டு ஆகிய அனைத்தின் வழியாகவும் கடவுளிடம் உங்கள் விண்ணப்பங்களைத் தெரிவியுங்கள்..” (பிலிப்பியர் 4:6).


இப்படிக்கு,
___அருட்பணி.அகஃத்தின் வோங்___
