---
title: 'லூக்கா எழுதிய நற்செய்தியிலிருந்து வாசகம் 1: 57-66'
subtitle: 'அதின் தகப்பனை நோக்கி: இதற்கு என்ன பேரிட மனதாயிருக்கிறீர்கள் என்று சைகையினால் கேட்டார்கள். அவன் எழுத்துப் பலகையைக் கேட்டு வாங்கி, இவன் பேர் யோவான் என்று எழுதினான்; எல்லாரும் ஆச்சரியப்பட்டார்கள். உடனே அவனுடைய வாய் திறக்கப்பட்டு, அவனுடைய நாவும் கட்டவிழ்க்கப்பட்டு, தேவனை ஸ்தோத்திரித்துப் பேசினான்.'
summary: 'அதின் தகப்பனை நோக்கி: இதற்கு என்ன பேரிட மனதாயிருக்கிறீர்கள் என்று சைகையினால் கேட்டார்கள். அவன் எழுத்துப் பலகையைக் கேட்டு வாங்கி, இவன் பேர் யோவான் என்று எழுதினான்; எல்லாரும் ஆச்சரியப்பட்டார்கள். உடனே அவனுடைய வாய் திறக்கப்பட்டு, அவனுடைய நாவும் கட்டவிழ்க்கப்பட்டு, தேவனை ஸ்தோத்திரித்துப் பேசினான்.'
authors:
- admin
tags: ["இயேசுவின் திட்டமிடல", "லூக்க"]
categories: [பைபிள் வசனம்]
date: "2021-12-23T00:00:00+08:00"
featured: false
draft: false

# Featured image
# To use, add an image named 'featured.jpg/png' to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: ""
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. 'projects = ["internal-project"]' references 'content/project/deep-learning/index.md'.
#   Otherwise, set 'projects = []'.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

{{< audio src="/audio/ta/luke1-57-66.mp3" >}}

### நற்செய்தி வாசகம்
> எலிசபெத்துக்குப் பிரசவகாலம் நிறைவேறினபோது அவள் ஒரு புத்திரனைப் பெற்றாள். கர்த்தர் அவளிடத்தில் தம்முடைய இரக்கத்தை விளங்கப்பண்ணினாரென்று அவளுடைய அயலகத்தாரும் பந்துஜனங்களும் கேள்விப்பட்டு, அவளுடனே கூடச் சந்தோஷப்பட்டார்கள். எட்டாம் நாளிலே பிள்ளைக்கு விருத்தசேதனம்பண்ணும்படிக்கு அவர்கள் வந்து, அதின் தகப்பனுடைய நாமத்தின்படி அதற்குச் சகரியா என்று பேரிடப்போனார்கள். அப்பொழுது அதின் தாய்: அப்படியல்ல, அதற்கு யோவான் என்று பேரிடவேண்டும் என்றாள். அதற்கு அவர்கள்: உன் உறவின் முறையாரில் இந்தப் பேருள்ளவன் ஒருவனும் இல்லையே என்று சொல்லி, அதின் தகப்பனை நோக்கி: இதற்கு என்ன பேரிட மனதாயிருக்கிறீர்கள் என்று சைகையினால் கேட்டார்கள். அவன் எழுத்துப் பலகையைக் கேட்டு வாங்கி, இவன் பேர் யோவான் என்று எழுதினான்; எல்லாரும் ஆச்சரியப்பட்டார்கள். உடனே அவனுடைய வாய் திறக்கப்பட்டு, அவனுடைய நாவும் கட்டவிழ்க்கப்பட்டு, தேவனை ஸ்தோத்திரித்துப் பேசினான். அதினால் அவர்களைச் சுற்றி வாசமாயிருந்த யாவருக்கும் பயமுண்டாயிற்று. மேலும் யூதேயாவின் மலைநாடெங்கும் இந்த வர்த்தமானங்களெல்லாம் சொல்லிக்கொள்ளப்பட்டது. அவைகளைக் கேள்விப்பட்டவர்களெல்லாரும் தங்கள் மனதிலே அவைகளை வைத்துக்கொண்டு, இந்தப்பிள்ளை எப்படிப்பட்டதாயிருக்குமோ என்றார்கள். கர்த்தருடைய கரம் அந்தப் பிள்ளையோடே இருந்தது.

### கடவுளுக்கு நமது நன்றி
பாலஸ்தீனத்தில் குழந்தையின் பிறப்பு மகிழ்ச்சியின் கொண்டாட்டமாகக் கருதப்பட்டது. குழந்தை பிறக்க இருக்கிற நேரத்தில், ஏராளமான நண்பர்களும், உறவினர்களும் இல்லத்தில் கூடியிருப்பர். குழந்தை பிறப்பு செய்தி அறிவிக்கப்பட்டதும், அனைவரும் மகிழச்சியாய் ஆர்ப்பரிப்பர். ஆனால், அதில் ஒரு வேறுபாடும் காணப்பட்டது. ஆண் குழந்தை என்றால், வீட்டு வாயிலில் நிற்கக்கூடிய இசை மீட்டுகிறவர்கள் உட்பட அனைவரும், ஆடிப்பாடி மகிழ்வர். பெண் குழந்தை என்றால், துக்கம் கொண்டாடுவது போல, அமைதியாக அனைவரும் கலைந்து செல்வர். எனவே தான், பாலஸ்தீனத்திலே ஒரு சொல் வழக்கு இருந்தது, ”ஆண் குழந்தையின் பிறப்பு மட்டில்லா மகிழ்ச்சியையும், பெண் குழந்தையின் பிறப்பு மட்டில்லா வருத்தத்தையும் கொண்டுவரும்”.

எலிசபெத் ஆண் குழந்தையைப்பெற்றெடுத்ததால், உண்டான மகிழ்ச்சியின் அளவை நாம் நிச்சயமாக உணர முடியும்.  ஆண் குழந்தை பிறந்தால் எட்டாவது நாளில், குழந்தைக்கு விருத்தசேதனம் சடங்கு நிறைவேற்றப்படும். பெண் குழந்தை என்றால், குழந்தை பிறந்த முப்பது நாட்களில் பெயர் சூட்டப்படும். குழந்தையின் பெயரை தெரிவு செய்வது சாதாரணமானது அல்ல. அதற்கு அளவுகடந்த முக்கியத்துவம் தரப்பட்டது. குழந்தை பிறப்பு நிகழ்வின் அடிப்படையிலோ, குழந்தையின் தோற்றத்தை வைத்தோ, பெற்றோரின் பெயரை அடிப்படையாக வைத்தோ, குழந்தைக்கு பெயர் சூட்டப்பட்டது. ஆனால், செக்கரியாவும், எலிசபெத்தும் முற்றிலும் மாறுபட்ட “யோவான்“ என்ற பெயரை வைத்தது, மற்றவர்களுக்கு ஆச்சரியத்தைத்தந்தது. “யோவான்” என்றால், கடவுளின் பரிசு என்பது பொருள். இந்தப்பெயர் கடவுளால் தரப்பட்ட பெயர். கடவுள் தங்களுக்கு கொடுத்த கொடைக்கு, நன்றியுணர்வை வெளிப்படுத்துகின்ற விதம்தான், செக்கரியாவையும், எலிசபெத்தையும் இந்த பெயரைச்சூட்டச்செய்தது.

கடவுளுக்கு நாமும் நன்றியுணர்வு உள்ளவர்களாக இருப்போம். அவர் செய்து வருகின்ற அளப்பரிய செயல்களுக்கும், வல்லமைக்கும் நாம் என்றென்றும் கடன்பட்டவர்களாக இருப்போம்.
