---
title: 'மத்தேயு எழுதிய நற்செய்தியிலிருந்து வாசகம் 9: 35 - 10: 1, 6-8'
subtitle: 'இலவசமாய்ப் பெற்றீர்கள் இலவசமாய்க் கொடுங்கள்.'
summary: 'இலவசமாய்ப் பெற்றீர்கள் இலவசமாய்க் கொடுங்கள்.'
authors:
- admin
tags: ["வர்ணனை", "மத்தேயு"]
categories: [பைபிள் வசனம்]
date: "2021-12-04T00:00:00+08:00"
featured: false
draft: false

# Featured image
# To use, add an image named `featured.jpg/png` to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: ""
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

{{< audio src="/audio/ta/matthew9-35-10-1-5-6-8.mp3" >}}

### Gospel
> அக்காலத்தில் இயேசு நகர்கள், சிற்றூர்கள் எல்லாம் சுற்றிவந்தார். எங்கும் அவர்களுடைய தொழுகைக்கூடங்களில் கற்பித்தார்; விண்ணரசைப் பற்றிய நற்செய்தியைப் பறைசாற்றினார்; நோய் நொடிகள் அனைத்தையும் குணமாக்கினார். திரண்டிருந்த மக்களை அவர் கண்டபோது அவர்கள் மேல் பரிவு கொண்டார்; அவர்கள் ஆயர் இல்லா ஆடுகளைப்போல அலைக்கழிக்கப்பட்டு சோர்ந்து காணப்பட்டார்கள். அப்பொழுது அவர் தம் சீடரை நோக்கி, �அறுவடை மிகுதி; வேலையாள்களோ குறைவு. ஆகையால் தேவையான வேலையாள்களைத் தமது அறுவடைக்கு அனுப்பும்படி அறுவடையின் உரிமையாளரிடம் மன்றாடுங்கள்'' என்றார். இயேசு தம் சீடர் பன்னிருவரையும் தம்மிடம் வரவழைத்தார். தீய ஆவிகளை ஓட்டவும், நோய் நொடிகளைக் குணமாக்கவும் அவர்களுக்கு அதிகாரம் அளித்தார். இயேசு பன்னிருவருக்கும் அறிவுரையாகக் கூறியது: "வழி தவறிப்போன ஆடுகளான இஸ்ரயேல் மக்களிடமே செல்லுங்கள். அப்படிச் செல்லும்போது `விண்ணரசு நெருங்கி வந்துவிட்டது' எனப் பறைசாற்றுங்கள். நலம் குன்றியவர்களைக் குணமாக்குங்கள்; இறந்தோரை உயிர் பெற்றெழச் செய்யுங்கள்; தொழுநோயாளரை நலமாக்குங்கள்; பேய்களை ஓட்டுங்கள்; கொடையாகப் பெற்றீர்கள்; கொடையாகவே வழங்குங்கள்."

### Reflection
இயேசு மக்கள் மீது வைத்திருந்த அளவுகடந்த அன்பின் அடையாளங்கள், இன்றைய நற்செய்தி மூலமாக வெளிப்படுத்தப்படுகிறது. பல இடங்களுக்கு அவர் கால்நடையாகச் செல்கிறார். கிராமங்கள், நகரங்கள் எதையும் அவர் விட்டுவைக்கவில்லை. ஒவ்வொருவருக்கும் நற்செய்தி அறிவிக்கப்பட வேண்டும் என்கிற ஆர்வம் இதில் வெளிப்படுகிறது. நற்செய்தி போதிக்க வாய்ப்புள்ள இடங்களையும் அவர் பயன்படுத்துகிறார். அதாவது தொழுகைக்கூடங்களுக்கும் செல்கிறார். போதனையோடு நின்றுவிடவில்லை. போதிப்பின் நிறைவாக, பிணிகளை அகற்றுகிறார். நோய்களைக் குணப்படுத்துகிறார்.

இயேசுவுக்கு அந்த கடினமான பணியாக இருந்தாலும், அவர்கள் கூட்டம், கூட்டமாக வர, வர, அவர்களின் நிலைமையை, கடினமான வாழ்வின் துன்பங்களை அறிந்து கொண்டு, இன்னும் அதிக உத்வேகத்தோடு, இயேசு செயல்படுகிறார். குறிப்பாக, அவர்களை வழிநடத்த ஏராளமான வழிகாட்டிகள் இருந்தாலும், அவர்களால் சூறையாடப்பட்டு, ஒளியிழந்து, களையிழந்து வாடுகின்ற மக்களாக அவர்கள் இருப்பதைப் பார்க்கிறார். அவர்களின் தேவைகளின் ஆழத்தையும், எண்ணிக்கையையும் பார்த்து, உடனடியாக, தனது சீடர்களுக்கு, அவர்களது தேவைகளைப் பூர்த்தி செய்கின்ற வல்லமையைக் கொடுக்கிறார். இயேசுவின் நோக்கம், தான் மகிமைப்படுத்த வேண்டும் என்பது அல்ல. மக்களின் தேவைகள் பூர்த்தி செய்யப்பட வேண்டும் என்பதுதான். அவர்களின் கண்ணீர் துடைக்கப்பட வேண்டும் என்பதுதான். அந்த எண்ணம் தான், இயேசுவை மக்கள் மத்தியில் உயர்ந்தவராகக்காட்டியது.

நமது வாழ்வு மக்களுக்காக இருக்க வேண்டும். எந்நேரமும் மக்கள் பணியே, நமது வாழ்வின் மூச்சாக இருக்க வேண்டும். நாம் செய்கின்ற, இந்த வல்ல செயல்களின் மூலமாக, ஏழைகளின் கண்ணீர் துடைப்பின் மூலமாக, கடவுளின் நாமம் புனிதப்படுத்தப்பட வேண்டும்.
