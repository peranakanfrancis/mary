---
title: 'லூக்கா எழுதிய நற்செய்தியிலிருந்து வாசகம் 21: 5-11'
subtitle: 'நீங்கள் வஞ்சிக்கப்படாதபடிக்கு எச்சரிக்கையாயிருங்கள், ஏனெனில் அநேகர் வந்து என் நாமத்தைத் தரித்துக்கொண்டு: நான்தான் கிறிஸ்து என்றும், காலம் சமீபித்தது என்றும் சொல்லுவார்கள்; அவர்களைப் பின்பற்றாதிருங்கள். - லூக்கா 21:8'
summary: 'நீங்கள் வஞ்சிக்கப்படாதபடிக்கு எச்சரிக்கையாயிருங்கள், ஏனெனில் அநேகர் வந்து என் நாமத்தைத் தரித்துக்கொண்டு: நான்தான் கிறிஸ்து என்றும், காலம் சமீபித்தது என்றும் சொல்லுவார்கள்; அவர்களைப் பின்பற்றாதிருங்கள். - லூக்கா 21:8'
authors:
- admin
tags: ["இயேசுவின் திட்டமிடல", "லூக்க"]
categories: [பைபிள் வசனம்]
date: "2021-11-23T00:00:00+08:00"
featured: false
draft: false

# Featured image
# To use, add an image named 'featured.jpg/png' to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: "Center"
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. 'projects = ["internal-project"]' references 'content/project/deep-learning/index.md'.
#   Otherwise, set 'projects = []'.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

{{< audio src="/audio/ta/luke21-5-11.mp3" >}}
{{< ga-tag href=/audio/ta/luke21-5-11.mp3 ga1=Audio-Player ga2=Play ga3=Gospel Tamil="Luke21:5-11" >}}

###  நற்செய்தி வாசகம்..
> அக்காலத்தில் கோவிலைப் பற்றிச் சிலர் பேசிக்கொண்டிருந்தனர். கவின்மிகு கற்களாலும், நேர்ச்சைப் பொருள்களாலும் கோவில் அழகுபடுத்தப் பட்டிருக்கிறது என்று சிலர் பேசிக் கொண்டிருந்தனர். இயேசு, ''இவற்றை யெல்லாம் பார்க்கிறீர்கள் அல்லவா? ஒரு காலம் வரும்; அப்போது கற்கள் ஒன்றின்மேல் ஒன்று இராதபடி இவையெல்லாம் இடிக்கப்படும்'' என்றார். அவர்கள் இயேசுவிடம், ''போதகரே, நீர் கூறியவை எப்போது நிகழும்? இவை நிகழப்போகும் காலத்திற்கான அறிகுறி என்ன?'' என்று கேட்டார்கள். அதற்கு அவர், ''நீங்கள் ஏமாறாதவாறு பார்த்துக்கொள்ளுங்கள்; ஏனெனில் பலர் என் பெயரை வைத்துக்கொண்டு வந்து, `நானே அவர்' என்றும், `காலம் நெருங்கி வந்துவிட்டது' என்றும் கூறுவார்கள்; அவர்கள் பின்னே போகாதீர்கள். ஆனால் போர் முழக்கங்களையும் குழப்பங்களையும் பற்றிக் கேள்விப்படும்போது திகிலுறாதீர்கள்; ஏனெனில் இவை முதலில் நிகழத்தான் வேண்டும். ஆனால் உடனே முடிவு வராது'' என்றார். மேலும் அவர் அவர்களிடம் தொடர்ந்து கூறியது: ''நாட்டை எதிர்த்து நாடும் அரசை எதிர்த்து அரசும் எழும். பெரிய நிலநடுக்கங்களும் பல இடங்களில் பஞ்சமும் கொள்ளைநோயும் ஏற்படும்; அச்சுறுத்தக்கூடிய பெரிய அடையாளங்களும் வானில் தோன்றும்.'' இது கிறிஸ்து வழங்கும் நற்செய்தி.


### இயேசுவின் சமூக நீதியும், சமூக அக்கறையும்
”ஒரு காலம் வரும்” என்று இயேசு சொல்வது, ”ஆண்டவரின் நாள்” என்கிற யூதர்களின் நம்பிக்கையைக்குறிக்கக்கூடிய சொல்லாகும். யூதர்கள் காலத்தை இரண்டு வகையாகப்பிரித்துப் பார்த்தனர். நிகழ்காலம் மற்றும் வரக்கூடிய காலம். நிகழ்காலம் என்பது நாம் வாழ்ந்துகொண்டிருக்கும் காலம். இது சாத்தானின்பிடியில் உலகம் இருக்கின்ற காலம். இந்த உலகத்தில் நிகழும் அனைத்து தீமைகளுக்கும் காரணம் தீய ஆவிகள். அவர்களின் கட்டுக்குள் தான் இன்றைய காலம் இருக்கிறது. வரக்கூடிய காலம் என்பது பொற்காலத்தைக்குறிக்கக்கூடிய சொல்லாகும். அது கடவுளின் ஆட்சி காலம். கடவுள் அரசாட்சி செய்கிற காலம்.

இந்த இரண்டு காலங்களுக்கு இடைப்பட்ட காலம் தான் ”ஆண்டவரின் நாள்”. அதாவது, தீமையை அழித்தொழிக்கிற காலம். தீமைக்கெதிராக ஆண்டவரின் வெற்றி காலம். தீய ஆவிகளை அடக்கி, தனது இறையரசை நிறுவுகின்ற காலம். அத்தகைய காலம், தீமைக்கெதிரான கடவுளின் கோபாக்கினை வெளிப்படும் காலம். அது நிகழும்போது சில அருங்குறிகள் நடக்கும் என்று யூதர்கள் நம்பினர். இவற்றைப்பற்றி பழைய ஏற்பாட்டில் பல மேற்கோள்களை நாம் பார்க்கலாம். எசாயா 13: 9 ”இதோ, ஆண்டவரின் நாள் வருகின்றது, கொடுமையும் கோபமும் கடும் சீற்றமும் நிறைந்த நாள் அது. மண்ணுலகைப் பாழ்நிலமாக்கும் நாள் அது. அதிலிருக்கும் பாவிகளை முற்றிலும் அழித்துவிடும் நாள் அது”. யோவேல் 2: 1 – 2 ”ஆண்டவரின் நாள் வருகின்றது, ஆம் அது வந்துவிட்டது. அதுவோ, இருளும் காரிருளும் கவிந்தநாள். மப்பும் மந்தாரமும் சூழ்ந்தநாள்”. ஆமோஸ் 5: 18 ”ஆண்டவரின் நாளைப்பார்க்க விரும்புவோரே, உங்களுக்கு ஐயோ கேடு! ஆண்டவரின் நாளுக்காக நீங்கள் ஏங்குவது ஏன்? அது ஒளிமிக்க நாளன்று. இருள் சூழ்ந்த நாளாகத்தான் இருக்கும்”.

ஆண்டவரின் நாளைப்பற்றி தவறான கருத்துக்கள் பரப்பப்படும்போது நாம் விழிப்பாயிருக்க வேண்டும். ஏனெனில், பகைவர் வந்து, நம்மை ஏமாற்றிவிடுவார்கள். அதேபோல், ஆண்டவரின் நாளுக்காக நம்மையே தயாரிக்க வேண்டும். ஆண்டவரின் நாள் நமக்கு இருளாய் இருக்குமாறு நமது வாழ்வு அமையக்கூடாது. மாறாக, அது மகிழ்வான நாளாய் இருக்குமாறு நாம் பார்த்துக்கொள்ள வேண்டும்.
