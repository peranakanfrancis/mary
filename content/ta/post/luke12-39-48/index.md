---
title: 'லூக்கா எழுதிய நற்செய்தியிலிருந்து வாசகம் 12: 39-48'
subtitle: 'பொதுக்காலம், வாரம் 29 புதன்'
summary: 'பொதுக்காலம், வாரம் 29 புதன்'
authors:
- admin
tags: ["இயேசுவின் திட்டமிடல", "Luke"]
categories: [பைபிள் வசனம்]
date: "2021-10-20T00:00:00+08:00"
featured: false
draft: false

# Featured image
# To use, add an image named `featured.jpg/png` to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: ""
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

{{< audio src="/audio/ta/luke12-39-48.mp3" >}}

###  நற்செய்தி வாசகம்..்
> அக்காலத்தில் இயேசு தம் சீடர்களை நோக்கிக் கூறியது: ``எந்த நேரத்தில் திருடன் வருவான் என்று வீட்டு உரிமையாளருக்குத் தெரிந்திருந்தால் அவர் தம் வீட்டில் கன்னமிட விடமாட்டார் என்பதை அறிவீர்கள். நீங்களும் ஆயத்தமாய் இருங்கள்; ஏனெனில் நீங்கள் நினையாத நேரத்தில் மானிட மகன் வருவார்.'' அப்பொழுது பேதுரு, ``ஆண்டவரே, நீர் சொல்லும் இந்த உவமை எங்களுக்கா? அல்லது எல்லாருக்குமா?'' என்று கேட்டார். அதற்கு ஆண்டவர் கூறியது: ``தம் ஊழியருக்கு வேளாவேளை படியளக்கத் தலைவர் அமர்த்திய நம்பிக்கைக்கு உரியவரும் அறிவாளியுமான வீட்டுப் பொறுப்பாளர் யார்? தலைவர் வந்து பார்க்கும்போது தம் பணியைச் செய்துகொண்டிருப்பவரே அப்பணியாளர். அவர் பேறுபெற்றவர். அவரைத் தம் உடைமைக்கெல்லாம் அதிகாரியாக அவர் அமர்த்துவார் என உண்மையாக உங்களுக்குச் சொல்கிறேன். ஆனால் அதே பணியாள் தன் தலைவர் வரக் காலந்தாழ்த்துவார் எனத் தன் உள்ளத்தில் சொல்லிக்கொண்டு ஆண், பெண் பணியாளர்கள் அனைவரையும் அடிக்கவும் மயக்கமுற உண்ணவும் குடிக்கவும் தொடங்கினான் எனில் அப்பணியாள் எதிர்பாராத நாளில், அறியாத நேரத்தில் அவனுடைய தலைவர் வந்து அவனைக் கொடுமையாகத் தண்டித்து நம்பிக்கைத் துரோகிகளுக்கு உரிய இடத்திற்குத் தள்ளுவார். தன் தலைவரின் விருப்பத்தை அறிந்திருந்தும், ஆயத்தமின்றியும் அவர் விருப்பப்படி செயல்படாமலும் இருக்கும் பணியாள் நன்றாய் அடிபடுவான். ஆனால் அவர் விருப்பத்தை அறியாமல், அடிவாங்க வேண்டிய முறையில் செயல்படுபவன் அவரது விருப்பத்தை அறியாமல், செயல்படுவதால் சிறிதே அடிபடுவான். மிகுதியாகக் கொடுக்கப்பட்டவரிடம் மிகுதியாகவே எதிர்பார்க்கப்படும். மிகுதியாக ஒப்படைக்கப்படுபவரிடம் இன்னும் மிகுதியாகக் கேட்கப்படும்.'' இது கிறிஸ்து வழங்கும் நற்செய்தி.

### இயேசுவை எதிர்கொள்ளும் வாழ்வு
ஆயத்தமாக இருக்கிறோமா?

ஆயத்தமாக இருக்க வேண்டும், தயாராக இருக்க வேண்டும் என்பது இன்றைய நற்செய்தி வழியாக இயேசுவின் அழைப்பாக இருக்கிறது. எதற்காக ஆயத்தமாக இருக்க வேண்டும்? எதை நோக்கி ஆயத்தமாக இருக்க வேண்டும்? என்கிற கேள்விகள் நமக்குள் இயற்கையாகவே எழுவது உண்டு. அதைப்பற்றி சிந்திக்கத்தான் இன்றைய நற்செய்தி வாசகம் சிறப்பான விதத்தில் அழைப்புவிடுக்கிறது.

நமது வாழ்க்கையில் பலவற்றை நாம் எதிர்கொள்ள வேண்டும். அது இறப்பாக இருக்கலாம், இழப்பாக இருக்கலாம், துன்ப, துயரமாக இருக்கலாம், மகிழ்ச்சியாக இருக்கலாம். இப்படி பலவிதமான உணர்வுகள் நம்மை ஆட்கொள்கிறபோது, அவற்றை எதிர்கொள்வதற்கு நாம் தயாராக இருக்க வேண்டும். இயேசுவின் சீடராக வாழ விரும்புகிற ஒருவர், வாழ்க்கையில் கவலையும், துன்பமும் இருக்கக்கூடாது என்று எண்ணிவிட முடியாது. மாறாக, அதனை எதிர்கொள்வதற்கு தயாராக இருக்க வேண்டும். அதுதான் நமது வாழ்வைப்பற்றி ஆராய்வதற்கான அடிப்படையாக இருக்க முடியும். எனவே, நமது வாழ்வில் என்ன நடந்தாலும், அதனை எதிர்கொள்வதற்கு தேவையான ஆற்றலை நாம் ஒவ்வொருநாளும் கடவுளிடம் மன்றாட வேண்டும்.

இன்றைக்கு சாதாரண பிரச்சனைகளுக்கும், இன்றைய இளைய தலைமுறையினர் தீர்வு காண முடியாமல், ஏமாற்றமடைந்து வாழ்வை முடித்துக்கொள்ள விரும்புகின்றனர். பிரச்சனைகளை எதிர்கொண்டு செல்ல, அவர்களுக்கு ஆன்மீக ஆற்றலும் இல்லை. மனப்பக்குவமும் இல்லை. அதனைக்கடந்து, அவர்களைப் பக்குவப்படுத்துவது, நமது தார்மீக பொறுப்பாக இருக்கிறது.
