---
title: 'லூக்கா எழுதிய நற்செய்தியிலிருந்து வாசகம் 14: 25-33'
subtitle: 'பொதுக்காலம், வாரம் 31 புதன்'
summary: 'பொதுக்காலம், வாரம் 31 புதன்'
authors:
- admin
tags: ["இயேசுவின் திட்டமிடல", "Luke"]
categories: [பைபிள் வசனம்]
date: "2021-11-03T00:00:00+08:00"
featured: false
draft: false

# Featured image
# To use, add an image named `featured.jpg/png` to your page's folder.
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  caption:
  focal_point: "Center"
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []

# Set captions for image gallery.
#gallery_item:
#- album: gallery
#  caption: Default
#  image: theme-default.png
#- album: gallery
#  caption: Ocean
#  image: theme-ocean.png
#- album: gallery
#  caption: Forest
#  image: theme-forest.png
#- album: gallery
#  caption: Dark
#  image: theme-dark.png
#- album: gallery
#  caption: Apogee
#  image: theme-apogee.png
#- album: gallery
#  caption: 1950s
#  image: theme-1950s.png
#- album: gallery
#  caption: Coffee theme with Playfair font
#  image: theme-coffee-playfair.png
#- album: gallery
#  caption: Strawberry
#  image: theme-strawberry.png
---

{{< audio src="/audio/ta/luke14-25-33.mp3" >}}

###  நற்செய்தி வாசகம்..
> அக்காலத்தில் பெருந்திரளான மக்கள் இயேசுவோடு சென்றுகொண்டிருந்தனர். அவர் திரும்பிப் பார்த்து அவர்களிடம் கூறியது: ``என்னிடம் வருபவர் தம் தந்தை, தாய், மனைவி, பிள்ளைகள், சகோதரர் சகோதரிகள் ஆகியோரையும், ஏன், தம் உயிரையுமே என்னை விட மேலாகக் கருதினால், அவர் என் சீடராயிருக்க முடியாது. தம் சிலுவையைச் சுமக்காமல் என் பின் வருபவர் எனக்குச் சீடராய் இருக்க முடியாது. உங்களுள் யாராவது ஒருவர் கோபுரம் கட்ட விரும்பினால், முதலில் உட்கார்ந்து, அதைக் கட்டிமுடிக்க ஆகும் செலவைக் கணித்து, அதற்கான பொருள் வசதி தம்மிடம் இருக்கிறதா எனப் பார்க்க மாட்டாரா? இல்லா விட்டால் அதற்கு அடித்தளமிட்ட பிறகு அவர் கட்டி முடிக்க இயலாமல் இருப்பதைப் பார்க்கும் யாவரும் ஏளனமாக, `இம்மனிதன் கட்டத் தொடங்கினான்; ஆனால் முடிக்க இயலவில்லை' என்பார்களே! வேறு ஓர் அரசரோடு போர் தொடுக்கப்போகும் அரசர் ஒருவர், இருபதாயிரம் பேருடன் தமக்கு எதிராக வருபவரைப் பத்தாயிரம் பேரைக் கொண்டு எதிர்க்க முடியுமா என்று முதலில் உட்கார்ந்து சிந்தித்துப் பார்க்க மாட்டாரா? எதிர்க்க முடியாதெனில், அவர் தொலையில் இருக்கும் போதே தூதரை அனுப்பி, அமைதிக்கான வழியைத் தேடமாட்டாரா? அப்படியே, உங்களுள் தம் உடைமையையெல்லாம் விட்டுவிடாத எவரும் என் சீடராய் இருக்க முடியாது.'' இது கிறிஸ்து வழங்கும் நற்செய்தி.

### இயேசுவை எதிர்கொள்ளும் வாழ்வு
**கடவுள்பொருட்டு அனைத்தையும் இழக்க…..**

இயேசு இன்றைய நற்செய்தியில் கேட்டதை மக்களுக்குச்சொன்னபோது, யெருசலேம் நோக்கி அவருடைய பயணம் அமைந்திருந்தது. தான் பாடுகளை நோக்கி சென்று கொண்டிருப்பது இயேசுவுக்குத் தெரியும். இயேசுவோடு சென்ற மக்கள் கூட்டம் அவர் அரசராகுவதற்காக யெருசலேம் செல்வதாக நினைத்திருக்க வேண்டும். ஆனால், தன்னை பின்தொடர்கிறவர்கள் இந்த உலக அதிகாரத்திற்காக, புகழுக்காக அல்ல, மாறாக, இறையாட்சியின் பொருட்டு எந்த தியாகத்தையும் செய்வதற்கு தயாரானவர்களாக இருக்க வேண்டும் என்பதை இயேசு வலியுறுத்துகிறார்.

இயேசு தனக்கு நெருக்கமானவர்களை வெறுக்க வேண்டும் என்று சொன்னதாக அர்த்தம் கொள்ளக்கூடாது. இயேசுவின் மனநிலையில் நிச்சயமாக அவர் அப்படி சொல்லியிருக்க மாட்டார். இயேசு இங்கே சொல்ல விரும்புவது மற்றவர்களை விட கடவுளை அதிகம் அன்பு செய்ய வேண்டும் என்பதைத்தான். கடவுளன்பையும், நமக்கு நெருக்கமானவர்கள் மீது நாம் காட்டும் அன்பையும் ஒரே நேர்தட்டில் வைத்துப்பார்க்கக்கூடாது. கடவுளன்பு அனைத்தையும் விட மேலானது. கடவுளன்பிற்கு உள்ள மகத்துவத்தை, மகிமையை நாம் கொடுக்க வேண்டும். கடவுளன்புதான் நம் வாழ்வில் முதலிடம்.

எனது வாழ்வில் நான் யாருக்கு முதலிடம் கொடுக்கிறேன்? பணத்திற்கா? பாசத்திற்கா? புகழுக்கா? கடவுளன்பிற்கா? எனது வாழ்வில் நான் எப்போதும் கடவுளன்பை உணர்ந்து, அதற்காக நான் எதையும் இழக்கத்தயாராக வேண்டும். அப்படிப்பட்ட அன்பிற்காக இறைவனிடம் வேண்டுவோம்.
